DE FESTI FRAGMENTO:

Ex En. Rom. 1581.

VIGESIMUS agitur annus, ex quo Ant. Augustinus Archiep. TarÎ‡-
memiensis, Festi fragmentum, quod majorum memoria ex Illyrico
advectum in bibliotheca Farnesiana servatur, multo quam alii dili-
gentius cum vulgatis contulit, et primus partem alteram ejus libri
mutilam exscripsit, commentariisque a se illustratam edidit Venetiis,
opera Caroli Sigonii. Sed ut tunc erat Romae stlitibus judicandis
xnle, aliisque gravioribus curis impeditus, nonnulla clarissimo
viro deque literis optime merito, in eis schedis describendis, exci-
derunt. Quam quidem editionem doctissimi viri postea secuti,
tam multa in ea restituerunt, ut ex iis, quae Lutetiae vulgarunt,
intelligi facile possit, quid facturi fuissent, si emendatiorem codi-
cem nacti essent. Nos igitur, quibus has antiquitatis reliquias non
solum inspiciendi, sed etiam arbitratu nostro tractandi, commoditas
saepe fuit, cum ex locorum aliquot collatione animadvertissemuS, si
fragmenti hujus schedae ad fidem archetypi exemplaris repraesen-
tarentur, fore, ut quae mutila mancaque in iis sunt, omnes antiqui-
tatis studiosi facilius ea certiusque essent divinaturi, curavimus
paginas ipsas, eo quo Festus scripsit ordine, numero versuum in
singulis pagellis, et literarum in unoquoque versu, nec aucto, nec
diminuto, ita ut sunt in exemplari, qua potuimus diligentia, descri-
bendas. Hoc amplius, partem paginarum mutilam, habita spatii,
quod supplendum fuit, ratione, infinitis locis resarcivimus: multa
ex eorum scriptis, quos supra nominavimus, mutuati, multis etiam
de nostro additis3 non quod ea vera esse, aut ita Festum scrip-
sisse arbitremur, sed ut doctorum ingenia excitaremus ad bene de
hoc fragmento merendum: atque ea quidem supplementa litera-
rum varietate et notis etiam quibusdam ab antiquo distinximus,

