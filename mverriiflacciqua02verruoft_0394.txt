1022 DE Fsssrr FRAGMENTO.

Ab eo autem separavimus schedas illas, quas a Marullo habuisse
dicitur Pomponius Laetus, quod earum archetypum exemplar non
extet, et pars altera paginarum, quae margini proximior ab igne
mutilata fuit, neglecta ab iis, qui tunc fragmentum descripserunt,
in praesentia desideretur. Quas autem nos edidimus, sunt illae
quidem e doctissimi viri exscriptae chirographo, aliis editionibus
non modo emendatiores, verum etiam aliquot locis auctiores: ut
si qua praeter haec in vulgatis sint, ea plane non esse Festi cre-
dendum sit, sed e Pauli epitoma aut aliunde petita. His omnibus
ultimo loco addidimus perbreves quasdam notas earum tantum
rerum, quae visae sunt ab aliis praetermissae : nam quae ex epitoma
Pauli aut aliorum commentariis suppleta sunt, quia in promtu
omnibus, hic notare, nisi si qua imprudentibus nobis irrepserunt,
supervacaneum duximus.

